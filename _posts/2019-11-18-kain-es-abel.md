---
layout: post
current: post
cover: assets/images/seashore-during-nighttime.jpg
navigation: True
title: Kain és Ábel
date: 2019-11-18 10:00:00
tags: []
class: post-template
subclass: 'post tag-getting-started'
author: zoltan
excerpt: "A történet háttere"
description: "A történet háttere"
---
A Bibliának van egy rejtett jelentése, egy misztikus-allegorikus értelme, ahol hasonlatokkal próbál lelki dolgokat leírni. ([Lk 8,9](https://szentiras.hu/SZIT/Lk%208,9); [ApCsel 8,31](https://szentiras.hu/SZIT/ApCsel8,31))

<h3>"Ábel juhpásztor lett, Kain pedig földműves." (Ter 4,3)</h3>
A Biblia szerint Ádám és Éva voltak az első emberpár, akiket Isten teremtett. Az ő fiaik voltak Kain és Ábel.

Ábel juhpásztor lett. A pásztor zöldellő réteken legelteti a nyáját, mindig új mezőket keres, ahol friss a fű, és csendes patakot, ahol megitathatja a juhait. És odafigyel a bárányaira. Ezért is a pásztorok voltak az elsők, akik megláthatták az újszülött Jézust.

Kain földműves volt. Jellemzően nem ment új területekre, hanem a saját földjén tevékenykedett, szántott, vetett, aratott. Körbe-körbe járkált mindig ugyanazon a földön, amit már eleve jól ismert.

Ez jól szimbolizálja a két szereplő lelkivilágát, gondolkodási rendszerét. Ábel nyitott volt, és kereste az új lehetőségeket. Kain viszont csak saját maga körül forgott, ugyanazokat a köröket rótta. Nem tudott kitörni a mókuskerékből, becsavarodott.
